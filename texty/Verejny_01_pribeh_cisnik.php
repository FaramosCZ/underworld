<h3>Příběhy služebnictva</h3>

<p>Jsem čišník a zrovna jsem přišel o práci. Další jsem hledal i pomocí pracovní agentury. A právě přes ni se mi naskytla zajímavá příležitost. Informace o zaměstnavateli byly sice skoupé a pracovní doba jen v noci, ale zase ne každý den a bylo to velmi zajímavě finančně ohodnocené. A tak jsem se rozhodl, že to zkusím.</p>
<p>Musel jsem být na telefonu pořád a tak se jednoho dne rozezněl jeho vyzváněcí tón. Hlas na druhé straně mi oznámil, kde a kdy mám večer být a jak oblečen. Co mě tam asi čeká?</p>
<p>V 6 večer jsem dorazil na místo. Už z agentury jsem věděl, že se bude jednat o obsluhování na párty, která začíná vždy se setměním a přípravy předem. A že budou trvat po celou noc.</p>
<p>Otevřel mi majordomus. A to byl kromě dalších lidí najatých na podobné práce jako já, jediný obyvatel tohoto domu, kterého jsem až do večera viděl. Zato lidí se tu hemžilo nepočítaně. Kromě čišníků na obsluhu tu byli i kuchaři, uklízečky, pokojské,… Pohybovali jsme se jen po přízemí, do prvního patra byl přístup zakázán. Později jsem se dozvěděl, že tam pustili těsně po setmění na půl hodiny do každého pokoje jednu pokojskou, která během té doby musela precizně ustlat a uklidit pokoj i k němu přiléhající koupelnu. Žádné nedostatky se netrpěly.</p>
<p>Také se vyskytl incident, kdy jedna z uklízeček při chystání pokoje na párty roztáhla závěsy. Když se objevil první z majitelů domu, zůstal stát na hranici světla, které ještě lehce pronikalo do pokoje a zavolal majordoma. Ten závěsy zatáhl a uklízečku na místě vyhodil. Na vysvětlenou, všude po celém domě byly neustále zatažené žaluzie a přes ně ještě těžké tmavě vínové závěsy. Nepronikalo sem žádné denní světlo. Asi i díky tomu zde byla hustá atmosféra už při mém příchodu, která se během noci jen prohlubovala. Ani lidé ze služebnictva spolu moc při přípravách nemluvili, jen v nezbytně nutných případech. Vše tu bylo tísnivé. Člověk ani neměl chuť mluvit.</p> 
<p>Po celém domě byly také pouze laciné cínové svícny, ve kterých hořely během párty svíce. Jakoby by se do toho přepychu ani nehodily.</p>
